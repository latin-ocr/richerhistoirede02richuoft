88 menam Lm. 111.

Gallias ire parabat. Nec moratus praemissis centurio-
nibus ibat. Galliam celticam exercitu implevit. Quam
partim combussit, partim depopulatus est. Sic etiam
versa vice Lotharium adurgens ‚ eo quod militum oo·
piam non haberet, fluvium Sequanam transire com-
pulit, et gemebundum ad ducem ire coegit. Turbati
ergo repentino hostium adventu ‚ rex Stampas adiit,
dux vero ad colligendum exercitum Parisii resedit.
Dum haec aguntur, Otto cum exercitu properat, fis-
cumque regium atiniacum diripit atque comburit3 et
per lines urbis Remorum transienS, sancto Remigio
multum honorem exhibuit. Urbem quoque suessos
rum praetergressus, et sanctum Medardum venerans,
palatium Compendiense pene diripuit. Nec minua
centuriones praevii eo ignorante sanctae Baltildis mo-
nasterium apud Chelas penitus subruerunt atque
combusserunt. Quod non mediocriter dolens, multa
in ejus restaurationem delegavit. Tandem ad fluvium
Sequanam accessit, ibique exercitus tentoria fixit,
Parisium in prospectu habens, totamque pene regio·
nem per triduum depopulatus est.

LXXV.

Ibant ergo equites cum lixis palantibus ad victum
deferendum , stadiis centum et sexaginta circumqua-
que. Et quia Sequana interfluebat ‚ neuter exercitus ad
se accedebat. Dux enim in altera fluvii parte milites
colligebat; at hoc triduum non sufficiebat ad colligen-

dorum sufficientiam militum, nec lieri potuit copia
unde congrederetur ¹.

¹ cod. Nec praetermittendus videtur congressus duorum , quorum alter
GermanuS, alter vero Gallus fuit. Cum uterque deleta.

